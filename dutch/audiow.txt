Een '''zwengel''', ook wel '''slinger''' genoemd, is een hefboom met [[handvat]] waarmee een ronddraaiende, een op- en neergaande of een heen- en weergaande beweging kan worden gemaakt.
[[Afbeelding:Water pump.jpg|thumb|Waterpomp met zwengel]]
Deze beweging wordt mechanisch overgebracht naar een mechanisme dat moet bewegen. Oude [[koffiemolen]]s hadden een zwengel om het maal-mechanisme te laten draaien, en de eerste [[grammofoon]]s hadden een zwengel om de grammofoonplaat te laten draaien. Heel oude auto's hadden, voordat de [[startmotor]] werd uitgevonden, een zwengel om de motor aan de praat te krijgen. 
Voor het met de hand [[zuigerpomp|oppompen]] van vloeistof is meestal een op- en neergaande beweging vereist.

Tegenwoordig bestaan er nog simpele keukenapparaten met een zwengel, maar met de komst van de elektrische keukenmachines verdwijnen die ook langzaam uit beeld.
Iets aanzwengelen betekent iets (opnieuw) starten.